##Zbiór sugestii dla bardziej zaawansowanych w przepisach rodziców

###1. Czy powinienem komunikować się z urzędami przez ePUAP?

Zdecydowanie TAK. Są w zasadzie tylko korzyści dla petenta i mnóstwo niedogodności dla urzędnika. W doskonały sposób można w ten sposób przedłużać postępowanie zgodnie z przepisami.

###2. Jakie są główne korzyści z ePUAP w postępowaniu?

Główną korzyścią jest brak zaskoczenia działaniami Organu. W normalnej sytuacji nagle przychodzi listonosz z listem poleconym i petent ma przykładowo 7 dni na odpowiedź. W przypadku ePUAP, procedura jest taka, że petent otrzymuje Urzędowe Poświadczenie Dostarczenia w postaci email, a następnie po 7 dniach kolejny email z przypomnieniem. Odebrać pismo już musi, ale dopiero po 14 dniach, wiedząc mniej więcej jakiego rodzaju jest to pismo (zawsze też można zadzwonić do Organu).

###3. Jak założyć konto na ePUAP?

Należy przejść do serwisu [ePUAP](http://epuap.gov.pl) i postępować w/g instrukcji. Petenci posiadający własny kwalifikowany podpis elektroniczny mogą całą procedurę przeprowadzić z domu. Petenci bez podpisu kwalifikowanego będą musieli jednorazowo udać się do wskazanego urzędu aby poświadczyć swoją tożsamość celem uzyskania Profilu Zaufanego. Warto zapoznać się ze świetną serią poradników ["Oswajamy e-administrację"](http://di.com.pl/tagi/oswajamy-e-administracje/), gdzie można dowiedzieć się jak korzystać z ePUAP ale również i innych e-usług dostępnych w Polsce.

###4. Czy po założeniu konta na ePUAP powinienem coś jeszcze skonfigurować?

Tak, warto ustawić powiadamianie o wszystkich operacjach ePUAP przez email, dzięki temu informacja o każdym nowym UPD/dokumencie będzie przekazywana na wskazany email.

###5. A inne korzyści?

Oszczędność czasu i pieniędzy na przesyłki polecone.

###6. Co z tymi niedogodnościami urzędników?

Jest ich mnóstwo. Część nawet umożliwia kwestionowanie czynności w postępowaniu w trybie Rozdziału 8 KPA -  "Doręczenia". Istnieje możliwość zażądania od urzędnika dokumentacji lub materiałów, które zgodnie z obecnymi przepisami będzie musiał wskanować, opracować i przesłać.

###7. Na czym polega kwestionowanie czynności urzędnika?

W przypadku doręczeń, wszystko musi się odbywać zgodnie z Rozdziałem 8 KPA -  "Doręczenia".
Praktyka wskazuje, że urzędnicy mają duży problem z prawidłowym obsługiwaniem ePUAP. Odsyłają odpowiedzi 
[listami poleconymi](https://github.com/szanitani/szczepienia/blob/master/Sciezki%20alternatywne/skarga%20na%20nieprawidlowe%20doreczenie.md),
nie [odsyłają UPD](https://github.com/szanitani/szczepienia/blob/master/Sciezki%20alternatywne/skarga%20na%20pismo%20bez%20upd.md), 
pisma nie są [prawidłowo podpisane](https://github.com/szanitani/szczepienia/blob/master/Sciezki%20alternatywne/skarga%20na%20pismo%20bez%20podpisu.md), 
daty się różnią pomiędzy [dokumentem a podpisem](https://github.com/szanitani/szczepienia/blob/master/Sciezki%20alternatywne/skarga%20na%20pismo%20z%20nieprawidlowym%20podpisem.md) itd.
Na każdą z tych nieprawidłowości warto składać skargi i wnioski. Organy będą w części uwzględniały te wnioski bo uchybienia są oczywiste, jednakże z całych sił będą dążyły do uniknięcia
postępowania służbowego wobec winnego urzędnika. Należy o to uparcie zabiegać, ponieważ w przyszłości otwiera to kolejne ścieżki, a przecież chodzi o obronę praw petenta.
W końcu to Organ sam rozpoczął postępowanie, więc niech je prowadzi zgodnie z przepisami.

###8. A czego mają dotyczyć te skargi?

Jeśli urzędnik mimo zwrócenia uwagi i zapewnienia, że taka sytuacja nie powtórzy się w przyszłości nadal popełnia ten sam błąd mamy mocny argument w postaci "kontynuacji wzorca nieudolnych czynności w postępowaniu" przez Organ. Oznacza to, że i inne czynności urzędnika mogą być obarczone błędami. Dla czynności, których skutki są nieodwracalne może to być podstawa do uznania, że urzędnik narusza art. 6 i art. 8 KPA.

###9. W postępowaniu jest dwoje rodziców, czy obydwoje muszą mieć konta w ePUAP?

To oczywiście zależy od sytuacji obydwojga rodziców w kwestii zaufania do siebie. W typowej sytuacji, należy przekazać pełnomocnictwo dla jednego rodzica do Organu, co oznacza, że tylko ten rodzic będzie otrzymywał korespondencję z Organu. Należy pamiętać o opłacie skarbowej (obecnie 17 PLN) i zwolnieniach z tej opłaty - szczegóły w ustawie o opłacie skarbowej. W typowej sytuacji, gdzie oboje rodzice są małżonkami, pełnomocnik jest zwolniony z opłaty. Pełnomocnictwo może być przekazane na dowolnym etapie postępowania. Jeśli jeden rodzic będzie miał ePUAP a drugi nie, wtedy Organ będzie musiał wysyłać korespondencję i elektronicznie i papierowo, ale z punktu widzenia właśnie tego czasu na odpowiedź nie jest to korzystne.

###10. Czy wszystkie pisma mogą być kierowane do Organów przez ePUAP?

Od 2017 roku miejmy nadzieję, że tak. Na teraz są to pisma w trybie KPA, natomiast korespondencja z sądami musi być prowadzona tradycyjnie za pomocą poczty niestety.

###11. Czy można korzystać z pism wysłanych przez ePUAP w zwykłej korespondencji papierowej?

To jest bardzo ciekawe zagadnienie. Pisma w ePUAP krążą w tzw. elektronicznym obiegu prawnym. Nie mogą to być np. zwykłe emaile, muszą być przykładowo podpisane elektronicznie. Jeśli pismo wysłane przez urzędnika nie będzie spełniało rygorystycznych wymogów (a bardzo często właśnie nie spełnia), wtedy należy dochodzić swoich praw, w związku z uniemożliwieniem prowadzenia postępowania w elektronicznym obiegu prawnym. Sądy oczywiście same uznają co jest a co nie jest dowodem w sprawie, niemniej brak spełnienia wymogów dla pisma, jest podstawą do uznania tego pisma za wydane niezgodnie z prawem. Dla bardziej zdeterminowanych jest to również podstawa do wyciągnięcia odpowiedzialności służbowej wobec urzędnika.

###12. Mogę wygodnie wysyłać pisma do urzędów, nie ponoszę kosztów ale czy jest w tym jakiś haczyk?

To są ogólne zalecenia, dotyczą wszystkich postępowań. Bardzo łatwo przesadzić, część ludzi uważa, że ścieżka administracyjna postępowania to jest zwykły dialog lub polemika z urzędem lub też inna forma wysyłania emaili. Takie myślenie to błąd. W przypadku skarg, istnieje takie pojęcie jak "skarga pieniacza". Aktualne przepisy wprowadzają sporo zabezpieczeń, gdy petent działa w sposób nierozważny i zbyt emocjonalny. Pisma mogą być zgodnie z przepisami ignorowane przez urząd. Jeśli pismo zawiera treści jawnie podpadające pod groźby (np. powiadomienie prasy) sprawa może być skierowana do prokuratury. Jeśli pisma się powtarzają lub ich treść jest "nietypowa" urzędnik może wszcząć postępowanie, w którego efekcie dana osoba trafi na obserwację psychiatryczną.

###13. A czy nie jest tak, że skargi są ignorowane przez urzędy?

Zgadza się, jednakże celem jest przecież przedłużanie postępowania. Warto odwlekać, przedlużać, dodawać materiał dowodowy oraz pisać skargi, które również będą zawierały materiał dowodowy. To później powinno zostać wykorzystane w odwołaniu do WSA w oparciui o przepisy art. 234 p. 2 k.p.a. W normalnej sytuacji organ rzeczywiście będzie ignorował Twój materiał dowodowy - w przypadku skargi nie ma takiej mozliwości.

###14. Czy mogę coś zrobić aby zmniejszyć szansę zignorowania skargi?

Tak. Postępuj zgodnie ze wskazówkami z [tego poradnika](http://forumprawne.org/prawo-administracyjne/301849-jak-pisac-skuteczne-pisma-do-urzedu-poradnik.html). Dodatkowo uwzględnij porady z materiałów fundacji Batorego [z tego dokumentu](http://www.batory.org.pl/ftp/korupcja/sciagawka2_skargi_i_wnioski.pdf). Pełny obraz sytuacji i Twoją aktualną pozycję"w systemie" możesz [sprawdzić tutaj](http://www.batory.org.pl/ftp/korupcja/sciagawka4_postepowanie_administracyjne.pdf).

###15. Czy powinienem pisać długie pisma obejmujące wszystko, czy też każda sprawa w osobnym piśmie?

Lepiej aby każda sprawa była ujęta osobno. Dotyczy to w szczególności skarg. Istnieje tendencja wśród urzędników do odrzucania skarg w całości lub też odpowiadanie tylko na fragment Twojego pisma. Składając więcej, krótszych i bardzo precyzyjnie sformułowanych pism masz większą szansę, na odpowiedź choć trochę merytoryczną.

###16. A co z wnioskami?

Tak, wnioski wymagają od urzędnika zajęcia stanowiska, więc są również konieczne w postępowaniu. Sytuacja będzie prawdopodobnie wyglądała tak, że wszystkie Twoje wnioski będą odrzucane lub ignorowane. Co oczywiście wskazuje na wzorzec postępowania urzędu w Twojej sprawie. Mogą to być np. wnioski o przekazanie sprawy do organu nadrzędnego ze względu na zawiłość sprawy (po kilku pismach), o wyłączenie urzędnika, o stwierdzenie nieważnosci czynności, o zawieszenie postępowania do czasu np. odpowiedzi na skarge, do czasu przekazania, o sprecyzowanie, o podanie podstawy prawnej, o pełnomocnictwo jednego rodzica (w WSA pozniej mozna rowniez kwestionowac sytuacje gdy organ komunikuje sie z jednym a nie z drugim rodzicem). I TAK DALEJ, praktycznie wiekszość przepisow z KPA i rozporządzeń może zostać wykorzystana do skarg, odwołań lub żądania sprecyzowania żądań urzędników. Bez takiego sprecyzowania w oparciu o wskazana podstawę prawną, nie jesteś w stanie określić swoich praw i obowiązków przecież. Warto powoływac się na Konstytucje, jej przepisy stosuje sie bezposrednio. Jeśli organ przedłoży jedne artykuły Konstytucji nad drugimi (np. ochrona zdrowia społeczeństwa nad Twoim prawem do nietykalności cielesnej) jest duża szansa, ze sąd będzie wolal znaleźć w Twojej skardze cokolwiek innego i przyznać Ci rację w części/zwrócic sprawę do ponownego rozpatrzenia, niż ryzykować konflikt konstytucyjny.

###17. Jak nie pogubić się z tymi wszystkimi pismami?

Stosuj odpowiednią numerację i nazewnictwo. Wszystkie dokumenty w ramach pisma (treść pisma właściwego, załączniki, UPO, UPD, treść pisma z ePUAP, podpisane cyfrowo wydruki pism, skany itd) wkładaj do osobnych folderów. Każdy folder powinien w nazwie mieć co najmniej datę, numer pisma, numer pisma nadrzędnego oraz tytuł pisma (np. odpowiedź na skargę). W głównym katalogu utwórz plik w formacie [XMind](http://www.xmind.net/) zawierający "mapę" Twojej sprawy. [XMind](http://www.xmind.net/) to potężne narzędzie, w którym powinieneś przechowywać co najmniej informacje o nazwach katalogów gdzie znajdują się konkretne pisma, odpowiedziach na te pisma oraz ich statusie. Status pism powinien być oznaczony ikonkami np. czerwony ludzik - pisma z urzędu, zielony ludzik - Twoje pismo, flaga niebieska - pismo do napisania, żarówka - pomysły do wykorzystania, flaga czerwona - itd. Urzędnicy nie mają takich narzędzi, oni układają pisma chronologicznie, więc po ok. 30 pismach jest niemal gwarantowane, że uznają iż sprawa jest zawiła. Otwiera to pewne możliwości w związku z  art. 31a ust. 2 *Ustawy z dnia 14 marca 1985 r. o Państwowej Inspekcji Sanitarnej*.
