#Organ doręcza pismo o nieokreślonym charakterze.

##Co warto zrobić?
Jeśli nie wiadomo o co chodzi z danym pismem, należy żądać sprecyzowania. Bez tego nie ma możliwości ustalenia swoich praw i obowiązków. Każde postępowanie prowadzone w trybie k.p.a. musi się zakończyć decyzją lub postanowieniem, a organy sprytnie i mętnie wywodzą, że przecież nie prowadzą żadnego postępowania. Jeśli pismo nie ma podstawy prawnej to nie jest odpowiedzią w rozumieniu k.p.a. (ale też nie zawsze) bo powinno zawierać uzasadnienie faktyczne i prawne (zwykle - są wyjątki). Dla tych wyjątków, czyli pism gdzie nie jest to wymagane, można zawsze powołać się na Konstytucję. Co więcej, pismo nie nazywające się postanowieniem lub decyzją, może być uważane za decyzję, w związku z tym należy po otrzymaniu pisma napisać mniej więcej coś takiego jak poniżej.  

##Treść do wykorzystania.

W nawiązaniu do pisma {{sygnatura}} z dnia {{data}} na podstawie art. 6 oraz 104 Kodeksu Postępowania Administracyjnego, wnoszę o udzielenie odpowiedzi, w jakim trybie została udzielona ta odpowiedz, czy te pismo to jest postanowienie, decyzja, czy może to projekt decyzji? 

Zgodnie z aktualnym orzecznictwem Naczelnego Sądu Administracyjnego, Wyrok NSA z dnia 2 grudnia 2010 (sygn akt. II GSK 1379/10) zawiera odniesienie do następującej wykładni: 
„*Naczelny Sąd Administracyjny w wyroku z 20 lipca 1981 r. SA 1163/81 (publ: OSPiKA 1982 z. 9-10 poz. 169), wyjaśnił, że pisma zawierające rozstrzygnięcia w sprawie załatwianej w drodze decyzji są decyzjami pomimo nieposiadania w pełni formy przewidzianej w art. 107 § 1 k.p.a., jeśli tylko zawierają minimum elementów niezbędnych dla zakwalifikowania ich jako decyzje. Do takich elementów należy zaliczyć: oznaczenie organu administracji państwowej wydającego akt, wskazanie adresata aktu, rozstrzygnięcie o istocie sprawy oraz podpis osoby reprezentującej organ administracji.*” 

Jeśli zaś pismo nie ma podstawy prawnej, to odpisujemy: 

W związku z Państwa pismem znak {{sygnatura}} z dnia {{data}}, na mocy art. 7 Konstytucji RP, w związku z art. 8 ust.2 Konstytucji, proszę o podanie podstawy prawnej Państwa żądania 

Należy powyższe rozbudować o stan faktyczny, ponieważ organ najprawdopodobniej przyśle odpowiedz ze wskazaniem przepisu ogólnego bez rozporządzenia itd. 

Co jest istotne w tej odpowiedzi? Jeśli organ odpowie, że to jednak jest decyzja/postanowienie to mamy tylko 14 dni na odwołanie. Oczywiście po uzupełnieniu przez Organ brakujących treści. Jeśli później w WSA strona będzie podnosiła, że to w istocie była decyzja/postanowienie to w zależności od stanu faktycznego albo strona, albo organ wpada w swego rodzaju pułapkę. To jest dość skomplikowane, obszerniejsza dyskusja zalecana na forum Stop NOP. 