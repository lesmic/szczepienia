#Organ odnosi się do wymagalności obowiązku szczepień

##Co warto zrobić?
Bywa, że organy przywołują jako uzasadnienie swoich działań szerokie dywagacje wskazujące, że obowiązke szczepień jest już, teraz wymagalny. Nic bardziej błędnego.

##Treść do wykorzystania.
1. Obowiązek to pojęcie abstrakcyjne. w stosunku do osoby fizycznej istotna jest tzw. aktualizacja obowiązku. W skrócie - istnieje obowiązek płacenia podatku od nieruchomości, ale przecież jeśli nie ma żadnej nieruchomości to ten obowiązek danej osoby nie dotyczy. Manipulacja inspekcji sanitarnej i pośrednio sądów polega na tym, że z faktu, że jakiś tam obowiązek istnieje i obejmuje jakąś grupę ludzi, wywodzą, że mogą przymuszać do spełnienia tego obowiązku konkretną osobę. 

2. I dalej - obowiązek nie jest równy przymusowi. Istnieją tzw. obowiązki społeczne np. obowiązek zgłoszenia przestępstwa urzędniczego. Jeśli jest się osobą fizyczną to nie trzeba tego robić nawet jeśli dana osoba wie o czymś takim. Z kolei funkcjonariusz publiczny ma już tzw. obowiązek prawny i jeśli tylko poweźmie wiedzę o czymś takim musi to zgłosić. Jeśli tego nie zgłosi to jemu samemu grożą poważne konsekwencje wpisane w przepisy karne odpowiedniej ustawy. Są również obowiązki prawne, które dotyczą osób fizycznych np. obowiązek szkolny czy obowiązek płacenia podatków - i tu i tu występują przepisy karne w ustawach. Są również tzw. obowiązki martwe - takim czymś jest obowiązek meldunkowy - jest wpisany w ustawę a mimo tego nikt go teraz nie egzekwuje. Istotne są dwie sprawy - w oparciu o Konstytucję, obowiązki na obywateli mogą być nakładane tylko mocą ustawy (czyli nie komunikatu czy rozporządzenia) oraz to, że ustawa o zapobieganiu i zwalczaniu (a nie ustawa o inspekcji sanitarnej) nie ma już w treści przepisów karnych w zakresie nie szczepienia dzieci. Kiedyś takie przepisy były, ale od 2009 r. już ich nie ma, więc przymuszanie kogokolwiek jest nieuzasadnione. 

3. Z powyższego wynika, że obowiązki obywateli to poważna sprawa, której reguły są określone przez konstytucję (nakładanie, przedmiot obowiązków, grupy podmiotów, konsekwencje). Kolejnym problemem z obowiązkiem szczepień są prawa, które jednostkom przypisuje konstytucja. Organy przywołują zwykle jeden artykuł z ustawy zasadniczej na poparcie swoich żądań, ale jako obywatele mamy swoje prawa - wpisane w co najmniej 5 innych artykułów Konstytucji. Te prawa są pomijane w opiniach inspekcji i orzeczeniach sądów. Rozstrzygnięcie co jest ważniejsze obowiązek obywatela czy jego prawa prowadzi do tzw. konfliktu praw i obowiązków na poziomie Konstytucji. Inspekcja Sanitarna nie ma kompetencji do rozstrzygania takich zagadnień. Od tego są sądy w sprawach indywidualnych oraz Trybunał Konstytucyjny w związku z już uchwalonym prawem czyli ustawami. 

4. Reasumując, zarówno sąd jak i organ może się odnieść w stosunku do obywatela do obowiązku, który się już zaktualizował. I tutaj wkraczamy w obszar ustawy o postępowaniu egzekucyjnym w administracji. Jest tam ignorowany, wyciszany i pomijany przez organy art. 15 ust. 1, który stanowi, że egzekucja administracyjna może być wszczęta dopiero po upływie terminu do wykonania przez zobowiązanego obowiązku. I teraz jaka data wyznacza upłynięcie terminu, skąd pochodzi, jaka jest podstawa prawna jego wyznaczenia? Jest to w istocie komunikat GIS. Komunikat nie może być źródłem prawa, a co dopiero stanowić o aktualizacji obowiązku, który musi być zdefiniowany tylko mocą ustawy. Stąd argumentujemy, że obowiązek nie jest zaktualizowany zatem nie może być podstawą egzekucji a nie ma organu, który posiadałby kompetencje do przymuszania do wykonania obowiązku abstrakcyjnego. Co ciekawe, ostatnio pojawiły się odpowiedzi organów, które uznają, że obowiązek szczepień aktualizuje się z dołu, zatem jeśli szczepienie może być wykonane od 1 roku do 6 to już pierwszego dnia po pierwszym roku można ten obowiązek wymagać. Jest to interpretacja kuriozalna, bo wyobraźmy sobie, że obowiązek płacenia podatku dochodowego od osób fizycznych, który również jest wyznaczony przez zakres - od 1 stycznia do 30 kwietnia, byłby wymagalny przez urzędy skarbowe już 2 stycznia. No absurd. Ale w przypadku szczepień jak widać nie, w uznaniu naszych wspaniałych urzędników.