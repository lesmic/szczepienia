#Organ odnosi się do kwestionowania przez stronę porozumienia między Wojewodą a WIS (opinia BAS)

##Co warto zrobić?
Sytuacja dotyczy województw, gdzie Wojewoda podpisał z WIS umowę o prowadzenie postępowań egzekucyjnych w sprawie szczepień. Zwykle strona kwestionuje takie porozumienie w zarzutach, organ (na chwilę obecną MZ) odpowiada i w skardze do WSA można wykorzystać poniższą argumentację. Należy poszukać również aktualny stan orzecznicwta w tym względzie, bo sprawa nie jest w pełni rozstrzygnięta.

##Treść do wykorzystania.
1. Z jednej strony MZ twierdzi, ze opinia BAS jest opinią indywidualną, po czym sam taka wydaje. 

2. MZ twierdzi, że podmiotem uprawnionym do kontroli legalności takiego porozumienia jest WSA, jednakże powstaje pytanie czy jedynym. W dalszej części są przywoływane orzeczenia sądów powszechnych. 

3. MZ uznaje, że jeśli w przepisach szczególnych nie zamieszczono wyraźnego zakazu, to wojewoda może swobodnie decydować, które ze spraw mają być powierzone. Należy jednak pamiętać, że postępowanie jest prowadzone w trybie kpa, a w związku z art. 6, i wyrażoną w nim zasadą praworządności, organy administracji publicznej działają na podstawie przepisów prawa, zatem brak zakazu nie jest wystarczającym uzasadnieniem do wykonania danej czynności przez urzędnika. 

4. MZ wywodzi, że skoro przepisy u.w.a.r.w. nie zastrzegają jakiego szczebla ma być to jednostka organizacyjna, komu ma podlegać ani jak ma być usytuowana w strukturze administracji publicznej to Wojewoda może powierzyć swoje zadania komu chce. Wydaje się, że nie jest to jedyny wymóg działań Wojewody, bo przecież należy pamiętać o tym, że jednostka organizacyjna wykonująca powierzone działania musi podejmować czynności merytoryczne. Wynika z tego, że musi dysponować wiedzą i możliwościami w tym zakresie. Takie wymogi wynikają z innych przepisów szczególnych a nie tylko z "widzimisię" Wojewody, i powinny być uwzględnione. Powstaje kolejne pytanie a mianowicie, dlaczego akurat te jednostki a nie inne? Czy zostało przeprowadzone jakieś postępowanie (wybór ofert, czy ocena kompetencyjna?)? Zapewne nie, zatem koniecznym jest przyjęcie, że decyzja Wojewody była decyzją uznaniową. 

5. MZ przywołuje liczne orzeczenia WSA w innych sprawach "dla tego typu porozumień", należy jednak pamiętać, że orzeczenia WSA obowiązują tylko w przedmiotowych sprawach. Argumentacja organu nie może ograniczyć się tylko do przywołania samego numeru orzeczenia. Takie prawo przysługuje stronie. Przepisy nie wskazują o jakim typie porozumień myśli MZ, bo przywołane orzeczenia nie odnoszą się do całego obszaru prawa. Takim orzeczeniem mogło by być przykładowo orzeczenie NSA wydane w pełnym składzie. 

6. MZ przyjmuje, że Wojewoda przeniósł swoje uprawnienia mocą aktu prawa miejscowego. Jednakże należy pamiętać, że działania Wojewody w tej konkretnej sprawie (szczepienia i stan zdrowia) są objęte również normami wyrażonymi w innych przepisach, które nie są uwzględniane w porozumieniu. Jednym z przykładów jest tutaj ustawa o ochronie danych osobowych. MZ nie odnosi się do wskazania konstrukcji prawnej, umożliwiającej wyłączenie lub przeniesienie uprawnień wynikających z u.o.d.o., która to ustawa literalnie zabrania tego typu czynności. 

7. MZ sam potwierdza konieczność stosowania specjalnych trybów kontroli dla tego typu aktów prawa miejscowego mimo swojej pierwotnej tezy o tym, że jedynym organem uprawnionym do kontroli jest WSA. 

8. MZ stwierdza, że powierzenie spraw z zakresu egzekucji szczepień jest legalne nie wskazując swoich uprawnień do wydawania takiego stwierdzenia. Wydaje się, że MZ powinien przekazać zgodnie ze swoimi wcześniejszymi tezami sprawę do WSA lub zastosować właśnie te "specjalne tryby". 

9. Przykładowo przyjęcie legalności takich działań oznaczałoby, że Wojewoda może sobie zlecać czynności komu tylko chce, urzędy Wojewódzkie nie są potrzebne (bo mogą przecież zlecić to jednemu podmiotowi w całym kraju), przykładowo dostęp do naszych danych paszportowych i biometrycznych może mieć pracownik in-postu itd. Jednym słowem konsekwencje akceptacji takiej normy będą prowadziły do chaosu, bo MZ nie wyznacza granic tego uznania Wojewody.

10. Jeśli to porozumienie jest aktem prawa miejscowego, to powstaje pytanie jak to się ma do zasady, że obowiązki na obywateli mogą być nakładane tylko mocą ustawy. Aktualizacja obowiązku wiąże się z jego określeniem. Takie określenie jest wpisywane m.in. do tytułu wykonawczego a następnie postępowanie w ramach tej aktualizacji jest prowadzone przez organ egzekucyjny. No i ten organ jest umocowany przez akt prawa miejscowego.
