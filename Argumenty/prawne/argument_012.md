#Organ przywołuje jako normę prawną komunikat GIS.

##Co warto zrobić?
Termin wykonania szczepień ochronnych wyznacza w istocie komunikat GIS. Sam GIS przyznaje, że ten komunikat stanowi normę techniczną obowiązującą lekarzy i pielęgniarki, zatem gdy PIS próbuje na jego podstawie wyznaczać obowiązki obywateli, oczywistym jest, że obywatele podnoszą takie jak poniżej. 

##Treść do wykorzystania.

Strony zarzucają PPIS w {{miejscowosc}} naruszenie przepisów postępowania, poprzez wyznaczanie obowiązków stron w rozumieniu art. 33 § 1 u.p.e.a. w oparciu o przepisy, które są zwane przez organy uczestniczące w postępowaniu – normami technicznymi, prowadzi to do konkluzji, że przywoływane przez organy przepisy, nie zostały uchwalone w prawidłowej procedurze legislacyjnej. Pominięcie notyfikacji przepisów technicznych w Komisji Europejskiej, powoduje, że przepisy te nie mogą być skutecznie stosowane wobec jednostek. Strona przywołuje wyrok Trybunału Sprawiedliwości Unii Europejskiej z 19 lipca 2012 r. w połączonych sprawach spółek Fortuna, Grand i Forta przeciwko Dyrektorowi Izby Celnej w Gdyni (C-213/11, C-214/11, C-217/11) gdzie sąd przyznał, że przyjęta w 2009 r. nowelizacja ustawy o grach hazardowych zawierała przepisy techniczne, które przed ich uchwaleniem powinny być przekazane Komisji Europejskiej do oceny zgodności ze swobodami rynku wewnętrznego. Orzeczenie Trybunału zapadło w związku z pytaniem prejudycjalnym Wojewódzkiego Sądu Administracyjnego w Gdańsku w sprawie ze skargi trzech spółek z branży hazardowej. Sąd powziął wątpliwość, czy krajowe przepisy ustawy o grach hazardowych, stanowią „przepisy techniczne” w rozumieniu dyrektywy 98/48, i czy w związku z tym ich projekt powinien zostać przekazany Komisji Europejskiej zgodnie z procedurą przewidzianą dyrektywie 98/34. Zgodnie bowiem z dyrektywą Parlamentu Europejskiego i Rady 98/48/WE z dnia 20 czerwca 1998 r. zmieniającą dyrektywę 98/34/WE Państwo Członkowskie zobligowane jest do powiadomienia Komisji Europejskiej o normach i przepisach technicznych. TSUE uznał, że Polska, nie notyfikując tych przepisów przed ich uchwaleniem, naruszyła prawo unijne. W odniesieniu do postępowania strony, należy zauważyć, że zarówno wymagania w zakresie preparatów, terminów ich wprowadzania oraz warunki, które muszą spełniać określeni świadczeniodawcy usług medycznych w zakresie szczepień, mają oczywisty wpływ na swobodę świadczenia usług i prowadzenia działalności na rynku wewnętrznym. Dowodzi to, że przywołanie przez organ jako podstawy wyznaczenia terminu wymagalności obowiązku przepisów określanych jako techniczne, uchwalonych w nieprawidłowej procedurze legislacyjnej, nie może rodzić skutków prawnych. 
