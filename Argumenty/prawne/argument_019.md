#Organ uznaje się za "wierzyciela" w postępowaniu egzekucyjnym.

##Co warto zrobić?
Dołączyć poniższą argumentację czy to w zarzutach czy w skardze do WSA.

##Treść do wykorzystania.

Strona wskazuje, że termin „wierzyciel” jest definiowany w przepisach raczej jako stan a 
nie jako osobne pojęcie. Czyli do „bycia wierzycielem” jest konieczne spełnienie 
określonych warunków a nie tylko „bycie” wskazaną w przepisach jednostką 
administracji publicznej. Analogiczna sytuacja wiąże się ze stanem „bycia 
zobowiązanym”. Również i w tej sytuacji, nie wynika to z definicji tylko ze spełnienia 
określonych warunków. Realnym połączeniem między wierzycielem a zobowiązanym 
jest stosunek zobowiązaniowy, który uprawnia wierzyciela do spełnienia określonego 
świadczenia, będącego przedmiotem zobowiązania. Świadczenie z kolei, jest to 
zachowanie zobowiązanego zgodne z treścią zobowiązania polegające na 
zadośćuczynieniu godnemu ochrony interesowi wierzyciela. W zakresie formalnym aby 
wierzyciel mógł dochodzić swoich praw, zobowiązania musi być wymagalne, czyli być 
takim zobowiązaniem, którego termin minął, a które nie zostało przedawnione lub 
umorzone.

Mając na uwadze powyższe strona nie kwestionuje w tym punkcie wywodu, że PPIS w {{miejscowosc}} może być 
teoretycznie wierzycielem w rozumieniu przepisów w pewnych sprawach, ale strona 
kwestionuje, że PPIS w {{miejscowosc}} jest wierzycielem w stosunku do sprawy strony, w 
zakresie nieokreślonego w przepisach zobowiązania, w dniu {{data}} i w dacie 
bieżącej. Błędna interpretacja przez PPIS w {{miejscowosc}} tej kwestii, stanowi w ocenie 
strony o naruszeniu prawa. 

Strona wskazuje, że PPIS w {{miejscowosc}} nie wykazał, że wymagane zachowanie 
strony zadośćuczyni godnemu ochrony interesowi wierzyciela. Organ powołuje się 
jedynie na kwestie formalne w zakresie przepisów ochrony zdrowia publicznego, 
jednakże bez uzasadnienia merytorycznego, do czego zobowiązują go przepisy, że 
działania Organu wpłyną na pewno i w sposób przewidywalny, mierzalny i znaczący, na 
zwiększenie tego zdrowia poprzez wykonanie świadczenia (zaszczepienie jednego 
dziecka) w określonym czasie przez stronę. W świetle powyższego świadczenie 
zobowiązania nie może być uznane za wymagalne. 

PPIS w {{miejscowosc}} wywodzi, poprzez swoje działania, że zobowiązanie strony jest 
wymagalne. Jednakże wymagalność zobowiązania oznacza upływ terminu na jego 
wykonanie. Strona wskazuje, że Rozporządzenie MZ, określa w sposób jednoznaczny 
terminy wykonania obowiązku szczepień (np. do 19 roku życia). Żadnego z tych 
terminów strona nie przekroczyła, zatem zobowiązanie nie może być wymagalne w 
rozumieniu ustawowych obowiązków strony. Istnieje pokusa jednakże, aby 
interpretować działania Organu, jako próbę przypisania przekroczenia terminu przez 
stronę w stosunku do jakiejś daty, arbitralnie wyznaczonej przez określonego 
pracownika Organu (np. poprzez wysłanie wezwania). Jednakże, jak strona wcześniej 
wskazywała, nie ma przepisu umożliwiającego pracownikowi Organu narzucenie takiej 
daty zdrowemu dziecku a co więcej nie ma również przepisu, nakładającego na 
pracownika Organu obowiązek wyznaczenia takiej daty. Zatem działanie pracownika 
Organu, który nie jest lekarzem/felczerem itd. w kwestii wyznaczania daty konkretnego 
szczepienia dla konkretnego dziecka, jest działaniem pozaprawnym zarówno w zakresie 
przedmiotowym jak i podmiotowym. 


W odniesieniu do pisma o charakterze upomnienia PPIS w {{miejscowosc}} z dnia {{data}}, 
w zakresie treści cyt. „(...) wzywa (...)do dobrowolnego wykonania obowiązku określonego w 
(...)”. 
Strona wskazuje, że przedmiotowy obowiązek (w kontekście Upomnienia a nie Ustawy) 
jest określony w piśmie z {{data}} poprzez przepis art. 5 ust. 1 Ustawy z dnia 5 
grudnia 2008r. o zapobieganiu oraz zwalczaniu zakażeń i chorób zakaźnych u ludzi. 
Strona wskazuje, że przytoczony „obowiązek” jest obowiązkiem obywatelskim a zgodnie 
z treścią Ustawy, a jego konkretyzacja do obowiązku prawnego musi być poprzedzona 
nałożeniem tego obowiązku wraz z określeniem zasad realizacji tego obowiązku tylko na 
podstawie przepisów zawartych w w/w ustawie. Strona pragnie zwrócić uwagę, że w 
w/w Ustawie znajdują się co najmniej trzy kategorie zasad skutkujące różnymi trybami 
postępowania i wynikającymi z nich innymi prawami i obowiązkami strony. Bez 
wskazania przez Organ, czyli powołując się tylko na treść art. 5 ust. 1 w/w Ustawy, 
który zestaw zasad ma obowiązywać w postępowaniu, spełnienie żądania Organu jest 
niewykonalne. 

Strona wskazuje, że do tej pory Organ, w żadnym piśmie, nie nałożył na stronę 
wspomnianego obowiązku. Dokumentem właściwym do nałożenia obowiązku jest 
forma wskazana w przepisach, czyli decyzja bądź nakaz, natomiast tryb nałożenia musi 
być zgodny z KPA. 

W świetle powyższego strona uznaje, że Organ wymaga od strony spełnienia 
świadczenia niewykonalnego, a samo upomnienie jest dokumentem wystawionym 
niezgodnie z przepisami. 
