##Kogo dotyczy to pismo?
Osób, które otrzymały z organu informację o odmowie korzystania z ePUAP mimo złożenia przez petenta żądania prowadzenia sprawy w elektronicznym obiegu prawnym.

##Czy na dalszym etapie postępowania również warto wysłać to pismo?
Tak, należy zwracać uwagę na nieprawidłowości w postępowaniu administracyjnym i wykazywać wzorzec niedbałych działań w postępowaniu Organu.

##Co warto dopasować w treści wniosku?
W szczególności opis stanu faktycznego, materiał dowodowy, załączniki, być może swoje żądania wynikające z toku sprawy.

##Jaki jest inny cel tego pisma?
Być może uda się doprowadzić do sytuacji, gdzie organ nadrzędny przeprowadzi wobec pracownika PPIS procedurę odpowiedzialności służbowej. Tak właśnie załatwienie sprawy powinno wyglądać w idealnym świecie, w rzeczywistości raczej należy się spodziewać odpowiedzi wymijającej.

##Jakie są dalsze kroki?
1. Można przekazać pismo do wiadomości organu, który nie chce pracować przez ePUAP. Najlepiej za pośrednictwem organu nadrzędnego. 
2. Czekać na odpowiedź organu. Brak odpowiedzi w ustawowym terminie powinien uruchomić procedurę odwoławczą. Odpowiedź wymijająca lub niepełna - uruchomić procedurę wymuszająca na Organie sprecyzowanie stanowiska ze wskazaniem podstawy prawnej oraz obowiązku pracownika do takich a nie innych działań.
3. Każdą odpowiedź organu należy przekazać na [forum do tego wątku](http://szczepienia.org.pl/viewtopic.php?p=177161). Znajdują się tam również komentarze i historia dokumentu oraz jest możliwy kontakt z jego autorem (adamf).

##Dlaczego pismo jest kierowane do MSWiA a nie do organu nadrzędnego?
Ponieważ to MSWiA jest odpowiedzialne za pracę całej administracji publicznej. Uznajemy, że skoro jednostka podrzędna może tak działać, to musi to robić za przyzwoleniem (nawet niejawnym) swojej jednostki nadrzędnej.

##Treść pisma:
```
                                              <miejscowosc>, <data>
<imie nazwisko>
<adres>
                                              Ministerstwo Spraw Wewnętrznych i Administracji 
                                              ul. Stefana Batorego 5, 
                                              02-591 Warszawa 


Na podstawie art. 227 k.p.a. składam skargę na {{organ}} w {{miejscowość}} {{adres}} w związku z nieudostępnianiem usług na skrzynce ePUAP tego urzędu.

Obowiązek posiadania skrzynki z dostępnymi dla petentów usługami opisany jest w Rozporządzeniu Ministra Administracji i Cyfryzacji z dnia 6 maja 2014 r. w sprawie zakresu i warunków korzystania z elektronicznej platformy usług administracji publicznej (DzU poz. 584), które weszło w życie już 11 maja 2014 r.

Niniejszym wyrażam swoje niezadowolenie z ogólnej jakości usług administracji publicznej w terenie, w szczególności wymienionego urzędu. Wskazuję jednocześnie na faktyczne przyzwolenie organu nadrzędnego czyli {{WIS}} na takie czynności w w/w jednostce oraz być może w innych jednostkach w województwie {{województwo}}. Rodzi to konieczność przekazania sprawy bezpośrednio do MSWiA.

Na podstawie art. 221 § 3 k.p.a. skarga jest złożona w interesie własnym oraz publicznym. 

Zwracam również uwagę, występując w interesie publicznym ogółu podatników, że nie zastosowanie się do przepisów mających na celu ograniczenie kosztów działania Organów, poprzez wysyłkę doręczeń za pomocą środków komunikacji elektronicznej, jest rażącym marnotrawieniem grosza publicznego przez pracowników {{organ}} w {{miejscowosc}}, ponieważ przesyłki pocztowe ze zwrotnym doręczeniem odbioru są kosztowne a liczba tych niepotrzebnych doręczeń w ciągu roku może być znacząca i przekraczająca poziom akceptacji społecznej.

Materiał dowodowy:
1. Skan pisma (załącznik nr 1) z urzędu informującego o odmowie korzystania z ePUAP, wbrew deklaracji komunikacji elektronicznej z mojej strony.
2. Skan (załącznik nr 2) dokumentujący brak jakichkolwiek usług na koncie ePUAP wymienionego urzędu.

Uprzejmie proszę o: 
1. Przeprowadzenie kontroli działalności {{organ}} w {{miejscowosc}} w sferze komunikacji z petentami za pośrednictwem platformy ePUAP 
2. Kontrolę i nadzór czynności wszystkich {{organ - w domyśle PIS}} w województwie {{województwo}}, w zakresie merytorycznym, przez {{organ nadrzędny - w domyśle WIS}}, we wszystkich prowadzonych sprawach 
3. Poinformowanie o wynikach kontroli wskazanych w p. 1 niniejszej skargi.
4. Wyciągnięcie konsekwencji służbowych wobec winnych urzędników.
5. Zapobieżenie podobnym wypadkom w przyszłości.

Oczekuję od Organu podjęcia stosownych kroków w tej sprawie i poinformowania o ich rezultacie. 

Z poważaniem, 
<imie nazwisko> 

Załączniki:
1. skan nr 1
2. skan nr 2
```
