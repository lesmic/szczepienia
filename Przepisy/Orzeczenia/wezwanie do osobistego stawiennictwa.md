#II OSK 460/10 - Wyrok NSA z 2011-04-05
[link](http://orzeczenia.nsa.gov.pl/doc/EB88B9AC79)

##1. Opis orzeczenia
Uchylenie zaskarżonego wyroku.

##2. Dlaczego jest istotne?
Stwierdza, iż kary nakładane za niestawienie się na wezwanie organu nie mogą być nakładane na stronę postępowania.

##3. Kiedy stosować?
Nałożenie kary za niestawiennictwo na wezwanie organu.

##4. Przywołane treści
*W przedmiotowej sprawie należy zwrócić uwagę na nowelizację przepisów przepisu art. 88 § 1 kpa, która miała miejsce w 1996 r. Możliwość bowiem karania stron postępowania administracyjnego za naruszenie obowiązku osobistego stawiennictwa na wezwanie organu (z wyjątkiem dowodu z przesłuchania stron - art. 86 kpa) istniała jedynie do dnia 29 kwietnia 1996 r., tj. do dnia nowelizacji Kodeksu postępowania administracyjnego, dokonanej ustawą z dnia 1 marca 1996 r. o zmianie Kodeksu postępowania cywilnego (...).
Od czasu wskazanej nowelizacji polegającej na zmianie wysokości grzywny i pominięciu w treści przepisu słowa: "strona" niedopuszczalne stało się wymierzanie stronom postępowania kary, o jakiej mowa w przepisie art. 88 § 1 kpa jako sankcji za nieusprawiedliwione niestawiennictwo. Grzywna może być wymierzana jedynie innym uczestnikom postępowania administracyjnego, a więc świadkom, biegłym, czy osobom uchylającym się od udostępnienia przedmiotu oględzin (vide: B. Adamiak, J. Borkowski, "Postępowanie administracyjne i sądowoadministracyjne", LexisNexis, Warszawa 2005, str. 195). W sprawie nie budzi wątpliwości, iż postępowanie administracyjne zostało wszczęte, a organ I instancji uznaje skarżących za stronę postępowania, zaś grzywna nałożona została z tytułu niestawiennictwa w miejscu oględzin.*
